Марк 8 бөлг.
1. Иисусин өөр ийр дала әмтн цуглурҗ, эднә хотнь чиләд, иддг хот уга болҗ. Иисус Эврәннь сурһульчнран дуудад, эднд келв:
2. «Һурвн өдр болн сө Нанла бәәсн әмтнд иддг хот уга болснд Би сана зовҗанав.
3. Кемр эдниг геснднь хот өглго, хоосар тәвхлә, хаалһдан эдн муурад, чинәһән алдх, юңгад гихлә зәрмнь ик холас ирсмн.»
4. Сурһульчнрнь Терүнү хәрү өгв: «Әмтиг цадххин төлә дала өдмг көдә һазрт альдас бидн олҗ авхмби?
5. Иисус сурв: «Кедү өдмг таднд бәәнә? Сурһульчнрнь келв: «Долан.»
6. Тегәд Иисус һазр деер суутха гиҗ әмтнд келв. Иисус долан өдмг авад Бурхнд ханлтан өргәд, өдмгиг хуваһад әмтнд түгәтхә гиһәд, сурһульчнрнь әмтнд түгәһәд өгәд бәәҗ.
7. Цөөкн ик биш заһсд бас бәсмн. Иисус Бурхнд ханлт өргәд, әдсләд, сурһульчнртан әмтнд түгәһәд өгтн гиһәд өгв.
8. Әмтн идәд, цадсн хөөн, үлдсн хотнь цуглулхла, долан зембль дүүргәд авсмн.
9. Хот ирәд цадсн улсин тонь дөрвн миңһн күн болҗ.
10. Иисус эдниг тәвчкәд, Бийнь Эврәннь сурһульчнртаһан Далмануфы гидг һазрур ирсмн.
11. Фарисеймуд Иисусур өөрдҗ ирәд Терүнлә экләд зүтцхәв. Сөрүцәд тедн Иисусиг теңгрәс темгдүд некҗахмб? Зуг нег чигн темгдүд үзүлтхә гиҗ Терүнәс некв.
12. Иисус гүүнәр саналдҗ авад келв: «Юңгад эн үйнр теңгрәс темгдүд некҗахмб? Зуг нег чигн темдгүд теңгрәс эн үйнрт өгшгов гиҗ Би үнәр келҗәнәв.
13. Иисус эдниг үлдәчкәд, оңһцд орад сууһад, теңгс һатлад усчв.
14. Сурһульчнрнь өдмг авч һархан мартсмн, болв негхн бүкл өдмг бәәҗ.
15. Иисус эднд иим заквр өгсмн: «Фарисеймудын болн Иродын «искәдг экнәс» саглтн.
16. Тедн хоорндан ухалҗаһад келҗ: «Юн болҗахмби? Мадниг өдмг эс авснд тиигҗ келҗахмби? Мадниг өдмг эс авснд тиигҗ келҗәхмби?»
17. Иисус терүгинь медәд келв: «Тадн өдмг эс авсндан һундҗанат? Ода чигн тадн юм медҗ,ухалҗ чадҗәхшиит? Зүркндтн ода чигн хаалһата болҗахмби?
18. Тадн нүүдтә болв чигн- үзҗахшвт. Тадн чиктә болв чигн – соңсҗахшвт? Ухандан орулҗ юм тоодлсн угавт?
19. Би тавн өдмгәр тавн миңгн күүнд хуваһад цадхад тадн кедү зембль үлдсн өдмгәр дүүргҗ авлат? Эдн келв:«арвн хойр.»
20. Би дөрвн өлмгәр дөрвн миңгн күүнд хуваһад цатхад тадн кедү зембль үлдсн өдмгәр дүүргҗ авлат? Эдн келв: «Долан.»
21. Тер бийнь тадн ода күртл юм медсн угавт?- гиҗ Иисус сурһульчнрас сурв.
22. Эдн Вифсаидур ирҗ. Иисусур сохр кү көтләд авч ирәд Терүг һаран күргхинь ээрәд сурҗ.
23. Иисус сохр күүг һараснь бәәрәд, хотнас авч һарч. Нүүднь нульмчкад, Иисус деер һаран күргәд, ю үзҗәхнь сурв.
24. Эн күн хәләһәд келв: «Әмт үзҗәнәв, әмтн модд болҗ үзгднә.»
25. Иисус дәкн һаран нүднднь күргәд, нүднь эдгәв. Сохр күн эдгҗ,сәәнәр юм үзгдг болҗ.
26. Иисус энүнд келв: «Ода герүрн хәр, зуг селәнүр бичә ор болн күүнд бичә кел».
27. Иисус сурһульчнртаһан Вифсаидыг үлдәһәд, Филиппын Кесарин селәдүр һарад йовцхав. Хаалһдан Иисус сурһульчнрасн сурв: «Әмтн Намаг кенд тоолҗана?»
28. Эдн хәрү өгв: «Зәрмнь уснд кирслдг Иоанн гиҗ тоолҗана, талдань Илия гицхәнә, наадкснь әәлдәчнрин негнь гиҗ тоолҗана.»
29. Тегәд Иисус сурв: «Тадн бийстн Намаг кен гиҗ тоолҗанат? Петр келв: Та -Христос.»
30. Тиигхлә Иисус Бийннь тускар күүнд бичә келтн гиҗ закв.
31. Терүнә хөөн Иисус Күмни Көвүн дала зовлң үзхин тускар сурһульчнртан экләд дасхв: Күмни Көвүг медәтнр, дегтр бичдг болн Бурхна әрүн улс зоваһад,
32. Иисус Күмни Көвүн тускар илднь келхлә, Петр Терүг хооран дуудад келв: «Танла тиим юмн бичә болтха!»
33. Иисус сурһульчнр талан эргәд, хәләһәд, Петрт закав: «Нанас царан йов, эрлг, юңгад гихлә чи Бурхна тускар ухалҗахшийч, чи күүнә ухаһар ухалҗанач.»
34. Әмтиг болн Эврәннь сурһульчнран дуудад, Иисус келв: «Кен Намаг дахад йовхар бәәхлә, эврәннь кирсән авад Намаг дахтн.
35. Юңгад гихлә эврәннь әмән хадһлхар бәәсн күүн – әмән геех, зуг кен Мини болн Байрта зәңгин төлә эврәннь әмән геехәр бәәхлә – тер әмән хадһлх болн аврх.
36. Кемр ямаран чигн күн делкә эдлҗ авад, зуг бийннь әмән гехлә, ямаран олзта тер болхмб?
37. Күн эврәннь әмән юуһар хулдҗ авч чадхмби?
38. Нанас болн Мини келсн үгәс ичдг, килнцтә болн Бурхнд иткдго үйнр! Күмни Көвүн Эврәннь Эцкиннь туурмҗд Әрүн элчнртәһән туурмҗд Әрүн элчнртәһән ирхләрн таднас бас ичх.»
