Марк 9 бөлг. 
1. Иисус эднд келв: «Би үнәр таднд келҗанав: «энд зогсҗасн улсас зәрмнь Теңгрин Бурхна орн-нутг күчән бәрәд иртл үкл үзшго.»
2. Зурһан өдр давсн хөөн Иисус Петр, Иаков, Иоанн һурвиг дахулад, өндр уул деер давшад һарв. Генткн Иисус теднә нүднд хүврҗ одв.
3. Терүнә хувцнь цасн кевтә гилвкәд цаһаҗ одв. Һазр деер тиигҗ цаһалһҗ болшго.
4. Дарунь теднә өмн Моисей болн Илия хойр ирәд, Иисусла күндҗаснь үзгдв.
5. Петр Иисуст келв: «Деед Эзн, маднд энд йир тааста болҗана. Би һурвн харшм(җолм) кенәв: «Негнь — Танд, негнь — Моисейд, негнь — Илияд.»
6. Петр ю келсән медсн уга, юңгад гихлә эдн йир икәр әәсн бәәҗ.
7. Генткн гилвксн цаһан үүлн тедниг бүрчкв. Үүлн дорас дун соңсгдв: «Эн Мини Дурта Көвүн! Энүг соңстн!»
8. Тер дарунь эдн эргндән хәләхлә, Иисусас талдан кү үзсн уга.
9. Сурһульчнртаһан улас бууҗ йовад, Иисус эднд игҗ закв: «Ода үзсн юм тадн Күмни Көвүн үкәд әмдртл бичә күүнд келтн.»
10. Эдн Терүнә өгсн заквр күцәцхәҗ, болв нег-негнәсн сурцхав: «Үкәд әмдртл гисн юмб болҗахмб?»
11.
